### Özgür Yazılım Yaz Kampı 2019 Günlükleri #13

Ömer Çıtak, sabah oturumuna **Encode (Kodlama)**, **Encrypt (Şifreleme)** ve **Hash (Özetleme)** kavramları arasındaki farkları konuşarak başladı. Simetrik ([DES](https://tr.wikipedia.org/wiki/DES), [AES](https://tr.wikipedia.org/wiki/AES) vb.) ve asimetrik şifreleme türlerinden ([DH](https://en.wikipedia.org/wiki/Diffie%E2%80%93Hellman_key_exchange), [RSA](https://en.wikipedia.org/wiki/RSA_(cryptosystem)) vb.), [public](https://en.wikipedia.org/wiki/Public-key_cryptography) (halka açık) ve [private](https://en.wikipedia.org/w/index.php?title=Private-key_cryptography) (özel) anahtar kavramlarından, [PGP (Pretty Good Privacy)](https://en.wikipedia.org/wiki/Pretty_Good_Privacy) protokolünden, [**Keybase**](https://keybase.io/) sosyal ağından ve [**Tutanota**](https://tutanota.com/tr/) e-posta servisinden bahsetti.

Dünkü HTML/CSS 101 derslerine benzer şekilde bugün de sürüm takip sistemlerinden [**GIT**](https://git-scm.com/)’i konuştuk. GIT’in çalışma prensipleri, [**GitFlow**](https://danielkummer.github.io/git-flow-cheatsheet/) ve [**GitHub**](https://github.com/) gibi platformlarda oluşabilecek muhtemel zafiyetlerle sabah oturumunun ilk yarısını bitirdik. Aradan sonra [**Remote Code Evaluation**](https://www.owasp.org/index.php/Direct_Dynamic_Code_Evaluation_(%27Eval_Injection%27)) ve [**Command Injection**](https://en.wikipedia.org/wiki/Code_injection) zafiyetlerini öğrenerek uygulamalar yaptık. Zafiyetlerin sebebini anlamak için programlama dillerinin c[ompiled (derlenen)](https://en.wikipedia.org/wiki/Compiled_language) ve [interpreted (yorumlanan)](https://en.wikipedia.org/wiki/Interpreted_language) tiplerinin üzerinde durduk. [Reverse Shell](https://wiki.ubuntu.com/ReverseShell), [TensorFlow](https://www.tensorflow.org/), [Proof of Concept](https://en.wikipedia.org/wiki/Proof_of_concept) ve GNU/Linux sistemlerdeki çalıştırılabilir dosyaların tutulduğu [/sbin](http://www.linfo.org/sbin.html) dizini sabah oturumunun son konularıydı.

Zekvan Arslan öğle oturumunu [**Open Redirection (Açık Yönlendirme)**](https://cheatsheetseries.owasp.org/cheatsheets/Unvalidated_Redirects_and_Forwards_Cheat_Sheet.html) zafiyetiyle açtı. [**File Upload (Dosya Yükleme)**](https://www.owasp.org/index.php/Unrestricted_File_Upload) zafiyeti, Web for Pentester pratikleri, [Web Shell](https://en.wikipedia.org/wiki/Web_shell) ve [Backdoor](https://en.wikipedia.org/wiki/Backdoor_(computing)) konularıyla oturum tamamlandı.

Akşam oturumunda ise [**Out of Band**](https://en.wikipedia.org/wiki/Out-of-band_management) kavramı ve [**Out of Band SQL Injection**](https://www.gracefulsecurity.com/sql-injection-out-of-band-exploitation/) zafiyetinin teorisi konuşuldu. Daha iyi anlaşılması adına Out of Band’e başlamadan önce [DNS](https://tr.wikipedia.org/wiki/DNS)’in çalışma prensiplerinin üstünden geçildi. Pratiğini çarşamba günü yapmak üzere ayrıldık sınıftan.

Yarın kampın ikinci ve son ara günü. Muhtemelen öğlene kadar yurtta olacağım. Frontend İstanbul’un pazar günkü [JavaScript, Yarn ve Paket Yönetiminin Geleceği](https://www.meetup.com/tr-TR/Frontend-Istanbul/events/263419417/) isimli etkinliğine katılabilmek için kampın biteceği cumartesi akşamı eve dönüş yoluna çıkmak istiyorum. Daha sonra fırsatım olmayacağı için yarın öğleden sonra son bir defa merkeze gitmek niyetindeyim.