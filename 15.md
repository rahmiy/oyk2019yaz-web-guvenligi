### Özgür Yazılım Yaz Kampı 2019 Günlükleri #16

Sabah oturumuna önceki gün gördüğümüz [**DNS Rebinding**](https://en.wikipedia.org/wiki/DNS_rebinding) konusunu tünel siteleri ve [**whonow**](https://github.com/brannondorsey/whonow) aracı üzerinden örnekleyerek yaptığımız kısa bir tekrarla başladık.

Tekrarın hemen ardından ise [**Natas**](https://overthewire.org/wargames/natas/) isimli [**CTF’i (Capture the Flag / Bayrağı Ele Geçir)**](https://en.wikipedia.org/wiki/Capture_the_flag) çözmeye başladık. Geçtiğimiz günlerde sınıfı dörderli gruplara ayırmış ve her gruba birer isim vermiştik. Gün boyunca her grup, farklı zorluklardaki soruları ekip arkadaşlarıyla birlikte çözmeye çalıştı. Bir toplulukla uyum içerisinde çalışmanın amaçlandığı, kamp süresince öğrendiğimiz teorik bilgilerin pratiğe döküldüğü keyifli bir ders günü oldu.

Akşam oturumundan sonra tüm sınıf olarak yemeğe [gittik](http://etevi.com.tr/). Sınıf mevcudunun kalabalık olmasından dolayı kamp süresince aynı sınıfta ders görmemize rağmen hiç konuşup görüşemediğimiz kişiler oluyor. Bu yemek sayesinde hep beraber sohbet etme imkânı bulduk.

Bugün Bolu’daki on altıncı günümdü. Yarın kampın tam gün sürecek son dersini yapacağız. Cumartesi günü yapılacak yarım günlük dersin ardından kamp sona erecek.
