### Özgür Yazılım Yaz Kampı 2019 Günlükleri #17

Bugün gün boyunca [**HackerOne**](https://www.hackerone.com/)’ın [**Hacker 101**](https://ctf.hacker101.com/) isimli [CTF’ini (Capture the Flag / Bayrağı Ele Geçir)](https://en.wikipedia.org/wiki/Capture_the_flag) çözdük. Önceki günlerde sınıfı dörderli gruplara bölmüştük. Aynı grupları bugün CTF içerisinde de oluşturduk. Ekipçe çözdüğümüz sorulardan sonra HackerOne’ın [herkese açık olmayan (private) programlarına](https://docs.hackerone.com/programs/private-vs-public-programs.html) girmeye hak kazandık. Bir nevi asgari düzeyde rüştümüzü ispat ettik. Bu sayede benim gibi [Bug Bounty](https://en.wikipedia.org/wiki/Bug_bounty_program) programları hakkında önceden hiçbir bilgi sahibi olmayanlar adına hem eğlenceli bir başlangıç yapmış hem de merak ateşini içimize düşürmüş olduk.

Akşam oturumunda Zekvan Arslan ile birlikte ekiplerin anlamakta zorlandığı soruları çözerken izlenebilecek yöntemler üzerine [konuştuk](https://github.com/testerting/hacker101-ctf). Kampla ilgili olumlu veya olumsuz fikirlerimizi paylaştığımız anketlerle son ders gününü tamamladık. Yarın sabah oturumunda yine hep birlikte sınıfta olacağız.

Yurda döndükten sonra bavulumu topladım. Yarın akşam bu saatlerde İstanbul’a doğru yola çıkmış olacağım.


