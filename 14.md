### Özgür Yazılım Yaz Kampı 2019 Günlükleri #15

Sabah oturumuna aradan önceki gün teorisini öğrendiğimiz [**Ouf of Band**](https://en.wikipedia.org/wiki/Out-of-band_management?source=post_page---------------------------) üzerine konuşarak başladık. Kısa bir tekrarın ardından bu defa [blind (kör)](https://www.owasp.org/index.php/Blind_SQL_Injection)zafiyetlerin tespitinde Out of Band yönteminin nasıl kullanılabileceğiyle birlikte [Time-Based Blind SQL Injection](http://www.sqlinjection.net/time-based/) ile arasındaki ilişkiyi kavradık. [Laravel](https://laravel.com/), [Django](https://www.djangoproject.com/) gibi uygulama çatılarının (framework) kullanımında oluşabilecek muhtemel zafiyetler ve tedbirlerle oturumu bitirdik. [**Google Dorks**](https://www.cybrary.it/0p3n/google-dorks-easy-way-of-hacking/) ve [**Exploit Database**](https://www.exploit-db.com/google-hacking-database) de yine sabah oturumunun konularındandı.

Zekvan Arslan öğle oturumuna [**Reflected File Download**](https://www.owasp.org/index.php/Reflected_File_Download) zafiyetiyle başladı. Yarından itibaren dersler pratiklerle sürecek. O yüzden programın teorik kısmını kapatmak adına öğle oturumunda kabaca bir genel tekrar yaptık.

Akşam oturumunun konuları [**DNS Rebinding (Yeniden DNS Bağlama)**](https://en.wikipedia.org/wiki/DNS_rebinding) ve [**Server-side Template Injection**](https://medium.com/@david.valles/gaining-shell-using-server-side-template-injection-ssti-81e29bb8e0f9)‘dı. SSTI için [PHP çatıları](https://github.com/rcrowe/TwigBridge), DNS Rebinding için ise [Amazon Web Services](https://docs.aws.amazon.com/AWSEC2/latest/UserGuide/ec2-instance-metadata.html) örneklendirmeleriyle sürdü ders. SSTI zafiyetinin tespitinde kullanılan [tplmap](https://github.com/epinna/tplmap) aracının kaynak kodlarını ve çalışma prensiplerini inceledik, [Command Injection](https://www.owasp.org/index.php/Command_Injection)’a evrilebileceğini henüz zihinlerimizde taze olan Out of Band teknikleri üzerinden gördük. Gerçek senaryolar sayesinde kavranması zor iki konu hakkında olabildiğince fikir sahibi olduk. Aynı zamanda [Docker](https://www.docker.com/) ve [Test-driven Development](https://en.wikipedia.org/wiki/Test-driven_development) (Test Güdümlü Geliştirme) konularına da 101 niteliğinde bir giriş yaptık.

